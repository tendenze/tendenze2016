---
name: 09-incongruo
title: 'PERFORMANCE "CORE" BY: INCONGRUO RAPPORTARSI'
banner: extra/incongruo.jpg
link: "www.facebook.com/INCONGRUO"
---

La compagnia Incongruo Rapportarsi nasce da un'idea di Clo Passaro, coreografa e danzatrice del progetto dal 2013 e scaturisce si può dire quasi spontaneamente da un legame creatosi tra gli elementi del gruppo grazie ad un percorso di studi comune. Il gruppo fonda le sue basi sulla ricerca del movimento tramite la tecnica floorwork, ma con una forte propensione alla sperimentazione nonché alla contaminazione.  
Incongruo debutta con la prima produzione nel 2013 con "Incongruo Rapportarsi", seguita da "BLOB_", "Trust Me", "Mea Culpa", "CORE" nell’anno successivo.  
La ricerca della coreografa ha come filo conduttore lo studio dei rapporti umani e sociali e delle possibili divergenze che nascono spontaneamente. E’ da questa tematica che deriva il nome della compagnia.  
Incongruo danza in numerose rassegne in varie città italiane come: Milano, Lodi, Cherasco, Pavia, Genova, Fiuggi, Cagli, L’Aquila, Roma, Piacenza, Firenze, Cosenza. Oltre a spettacoli teatrali performa out-door anche per eventi come "La Notte dei Musei" presso Palazzo Farnese, "Open Day" a cura dall’ospedale di Piacenza, "Congresso Internazionale di Fisica Quantistica" , "Presenze Ghosthunting" presso Centro Congressi Galileo.Incongruo viene selezionato nel 2014 per il progetto "RE.CRE.CHE" a cura di Francesco Dalmasso: la residenza teatrale che ha permesso la realizzazione di "Trust Me".  
Attualmente Incongruo collabora con l’associazione Spazio Tesla, con la compagnia teatrale Patatrak -professionisti del kaos-, con l’associazione Inscena di Patrizia Salvatori.  
Incongruo ha sede e residenza stabile presso il Teatro Trieste Trentaquattro (Piacenza), col quale collabora attivamente per programmazioni ed eventi. In particolare la coreografa si interessa allo sviluppo del panorama della danza contemporanea piacentina e allo scambio con altre realtà nazionali, dirigendo la rassegna "Insincronia".

## PERFORMANCE "CORE" SABATO 19 SETTEMBRE A TENDENZE ORE 20.30 PRESSO AREA EXPO

"CORE" (nucleo) rappresenta metaforicamente la società, le persone come atomi dispersi che cercano i propri simili e il disperato bisogno di emergere e affermarsi. Aiutandosi, trattenendosi, facendo fronte al bisogno più istintivo e umano del mondo: quello della sopravvivenza. "CORE" è il risultato di un laboratorio intensivo con danzatori non professionisti e amatori sul tema della FIDUCIA.  I ragazzi hanno collaborato con il gruppo Incongruo Rapportarsi e hanno performato in varie occasioni urbane o congressi. Questo progetto è stato sostenuto dall' Open Day dell'ospedale di Piacenza, dal Centro Congressi Galileo di Podenzano, dal Teatro Trieste 34 e dal Lucca Film Festival.

Concept, testi e coreografia: Clo Passaro  
Danzatrici: Ilaria Mazzitelli, Priscilla Girometta, Martina Vitelli, Veronica Polledri, Clo Passaro  
Performers: Silvia Rossi, Lorenzo Masarati, Valeria Burattini, Katjuscia Ghisleri, Francesca Cordani, Andrea Bramini, Elena Rossetti, Alessia Casarola, Luca Moncaleano
Distribuzione Snake Philantropy Production | Piero Passaro
