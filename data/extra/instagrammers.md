---
name: 08-instagrammers
title: "20 MILA BELLISSIMI SCATTI!"
banner: extra/instagrammers.jpg
link: "https://instagram.com/igerspiacenza/"
---

IgersPiacenza è il nome della community di Instagram gestita da Roberta Abbatangelo e Ambra Visconti, che con entusiasmo perseguono l'obiettivo di valorizzare la città e le sue quattro splendide valli pubblicando quotidianamente gli scatti più significativi degli Instagramers piacentini. Dal 1° settembre 2014 Roberta e Ambra hanno rilanciato l'account @igerspiacenza e attraverso l'utilizzo dell'hashtag dedicato #igerspiacenza sono riuscite a creare un collettore delle più belle immagini di Piacenza e provincia: ad oggi sono state raccolti quasi 20.000 scatti.
Non solo le bellezze artistiche, architettoniche e paesaggistiche ma anche gli eventi di rilievo in città e provincia diventano protagonisti degli scatti degli Instagramers, attraverso contest fotografici mirati: tra le collaborazioni si ricordano Cioccolandia e Floravilla a Castel San Giovanni, Cantine Aperte in Valtidone, FiVI (la Fiera dei Vignaioli Indipendenti) all'ente fieristico di Piacenza, Bascherdeis nel borgo storico di Vernasca e in ultimo Concorto Film Festival nella bellissima cornice di Parco Raggio a Pontenure.

È con piacere che la community piacentina partecipa alla 21° edizione dello storico festival piacentino dedicato alla musica Tendenze, previsto dal 18 al 20 settembre 2015, allestendo una mostra con gli scatti più belli raccolti in questo primo anno.
Come sempre è stato previsto un hashtag dedicato all'evento - #tendenzepc2015 - che farà da collettore per le foto scattate durante il Festival.
